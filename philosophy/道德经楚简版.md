




## 郭店楚墓竹简
1993年湖北省荆门市郭店村出土。竹质墨迹。楚国文字。

甲、乙、丙三个抄本，




郭店楚墓竹简 老子《道德经》甲本1组

有状混成，先天地生。寂寥，独立不改，可以为天下母。未知其名，字之曰道，吾勥为之名曰大。大曰逝，逝曰远，远曰返。天大，地大，道大，王亦大。国中有四大焉，王居一焉。人法地，地法天，天法道，道法自然。天地之间，其犹橐龠欤？虚而不屈，动而愈出。

道德经甲本2组

绝智弃辩，民利百倍。绝巧弃利，盗贼无有。绝伪弃虑，民复季子。三言以为使不足，或命之或呼属。视素抱朴，少私寡欲。江海所以能为百谷王，以其能为百谷下，是以能为百谷王。圣人之在民前也，以身后之。其在民上也，以言下之。其在民上也，民弗厚也；其在民前，民弗害也。天下乐进而弗厌。以其不争也，故天下莫能与之争。罪莫厚乎甚欲，咎莫险乎欲得，祸莫大乎不知足。知足之为足，此恒足矣。以道佐人主者，不欲以兵强于天下。善者果而已，不以取强。果而弗伐，果而弗骄，果而弗矜，是谓果而不强。其事好。长古之善为士者，必微妙玄远，深不可识，是以为之容。豫乎（其）若冬涉川，犹乎其若畏四邻，俨乎其若客。涣乎其若释，敦乎其若朴，沌乎其若浊。孰能浊以静者将徐清，孰能安以动者将徐生。保此道者不欲尚盈。为之者败之，执之者远之。是以圣人无为故无败，无执故无失。临事之纪，慎冬如始，此无败事矣。圣人欲不欲，不贵难得之货；教不教，复众之所过。是故圣人能辅万物之自然，而弗能为。道恒无为也，侯王能守之，而万物将自化。化而欲作，将镇之以无名之朴。夫亦将知足，知以静，万物将自定。为无为，事无事，味无味。大，小之。多易必多难。是以圣人犹难之，故终无难。天下皆知美之为美，丑矣；皆知善，此其不善矣。有无之相生也，难易之相成也，长短之相形也，高下之相盈也。音声之相和也，先后之相随也。是以圣人居无为之事，行不言之教。万物作而弗始也，为而弗恃也，成而弗居。天唯弗居也，是以弗去也。道恒无名，朴虽微，天地弗敢臣。侯王若能守之，万物将自宾。天地相合也，以输甘露。民莫之命天自均焉。始制有名，名亦既有，夫亦将知止，知止所以不殆。譬道之在天下也，犹小谷之与江海。道德经甲本3组至虚，恒业。守中，笃也。万物方作，居以须复也。天道圆圆，各复其根。道德经甲本4组其安也，易持也。其未兆也，易谋也。其脆也，易判也，其微也，易剪也。为之于其无有也，治之于其未乱。合抱之木生于毫末。九层之台作于虆土。百仞之高始于足下。知之者弗言，言之者弗知。闭其兑，塞其门，和其光，同其尘。挫其锐，解其纷，是谓玄同。故不可得而亲，亦不可得而疏；不可得而利，亦不可得而害；不可得而贵，亦不可得而贱。故为天下贵。以正治邦，以奇用兵，以无事取天下。吾何以知其然也？夫天（下）多忌讳，而民弥叛，民多利器，而邦滋昏。人多智，而奇物滋起。法物滋彰，盗贼多有。是以圣人之言曰：我无事而民自富，我无为而民自化，我好静而民自正，我欲不欲而民自朴。道德经甲本5组含德之厚者，比于赤子。螝蠆虫蛇弗蠚，攫鸟猛兽弗扣。骨弱筋柔而捉固，未知牝牡之合而朘怒，精之至也。终日呼而不嚘，和之至也。和曰常，知和曰明。益生曰祥，心使气曰强。物壮则老，是谓不道。名与身孰亲？身与货孰多？得与失孰病？甚爱必大费，厚藏必多失。故知足不辱，知止不殆，可以长久。返也者，道（之）动也；弱也者，道之用也。天下之物生于有，生于无。持而盈之，{不}不若已。揣而锐之，不可长保也。金玉盈室，莫能守也。贵福（而）骄。自遗咎也。道德经郭店楚墓竹简乙本乙本1组治人事天，莫若嗇。夫唯嗇，是以早复，是以早复是谓重积德，重积德则无不克。无不克则莫知其极。莫知其极，可以有国。有国之母，可以长久，是谓深根固柢长生久视之道也。学者日益，为道者日损。损之又损，以至无为也，无为而无不为。绝学无憂。唯与诃，相去几何？美与丑，相去何若？人之所畏，亦不可以不畏。人宠辱若惊，贵大患若身。何谓宠辱？宠为下也。得之若惊，失之若惊，是谓宠辱惊。何谓贵大患若身？吾所以有大患者，为吾有身。及吾无身，有何患，故贵以身为天下，乃可以讬天下矣；爱以身为天下，乃可以寄天下矣。道德经乙本2组上士闻道，勤而行于其中。中士闻道，若闻若无。下士闻道，大笑之。弗大笑，不足以为道矣。是以建言有之：明道若昧，夷道若纇，进道若退。上德若谷，大白若辱。广德若不足，健德若偷，质真若渝。大方无隅，大器免成。大音希声，大象无形。道隐无名。乙本3组闭其门，塞其兑，终身不勤。启其兑，实其事，终身不复。大成若缺，其用不弊。大盈若盅，其用不穷。大巧若拙，大赢若诎，大直若屈。躁胜凔，静胜热，清清为天下定。善建者不拔，善保者不脱，子孙以其祭祀不辍。修之身，其德乃真。修之家，其德有余。修之乡，其德乃长。修之邦，其德乃丰。修之天下，其德乃博。以家观家，以乡观乡，以邦观邦，以天下观天下。吾何以知天下然哉以此。道德经郭店楚墓竹简丙本丙本1组太上，下知有之。其次，亲誉之。其次，畏之。其次，侮之。信不足，安有不信。犹乎其贵言也。成事遂功，而百姓曰我自然也。故大道废，安有仁义。六亲不和，安有孝慈。邦家昏乱，安有正臣。道德经丙本2组执大象，天下往，往而不害，安平泰。乐与饵，过客止。故道之出言淡呵其无味也。视之不足见，听之不足闻，而不可既也。道德经丙本3组君子居则贵左，用兵则贵右。故曰兵者非君子之器，不得已而用之，恬淡为上。弗美也，美之，是乐杀人。夫乐杀不可以得志于天下。故吉事上左，丧事上右。是以偏将军居左，上将军居右，言以丧礼居之也。故杀人众则以哀悲蒞之；战胜，则以丧礼居之。道德经丙本4组为之者败之，执之者远之。圣人无为，故无败也；无执，古无远。慎终若始，则无败事矣。人之败也，恒于其且成也败之。是以圣人欲不欲，不贵难得之货，学不学众之所过。是以能辅万物之自然，而弗敢为。道德经郭店 太一生水太一生水。水反辅太一，是以成天。天反辅太一，是以成地。天地复相辅也，是以成神明。神明复相辅也，是以成阴阳。阴阳复相辅也，是以成四时。四时复相辅也，是以成沧热。沧热复相辅也，是以成湿燥。湿燥复相辅也，成岁而止。故岁者湿燥之所生也。湿燥者沧热之所生也。沧热者四时之所生也。四时者阴阳之所生也。阴阳者神明之所生也。神明者天地之所生也。天地者太一之所生也。是故太一藏于水，行于时。周而或始，以己为万物母；一缺一盈， 以己为万物经。此天之所不能杀，地之所不能厘，阴阳之所不能成。君子知此之谓道也。天道贵弱，削成者以益生者；伐于强，责于坚，以辅柔弱。下，土也，而谓之地。上，气也， 而谓之天。道也其字也，青昏其名。以道从事者，必托其名，故事成而身长；圣人之从事也，亦托其名，故功成而身不伤。天地名字并立，故过其方，不思相当。天不足于西北，其下高以强；地不足于东南，其上低以弱。不足于上者，有余于下，不足于下者，有余于上。





## 太一生水

太一生水，水反辅太一，是以成天。天反辅太一，是以成地。天地相辅
也，是以成神明；神明复相辅也，是以成侌昜；侌昜复相辅也，是以成四时；四时
复辅也，是以成仓然；仓然复相辅也，是以成湿燥；湿燥复相辅也，成岁
而止。故岁者，湿燥之所生也；湿燥者，仓然之所生也；仓然者，四时4
者，侌昜之所生；侌昜者，神明之所生也；神明者，天地之所生也。天地5
者，大一之所生也。是故大一藏於水，行於时，周而或〼6
万物母。一缺一盈，以己为万物经。此天之所不能杀，地之所7
不能釐，侌昜之所不能成。君子知此之谓〼8
天道贵弱，雀成者以益生者，伐於强，责於〼9
下，土也，而谓之地；上，气也，而谓之天。道亦其字也，青昏其名。以10
道从事者必托其名，故事成而身长；圣人之从事也，亦托其11
名，故功成而身不伤。天地名字竝立，故过其方，不思相〼12
於西北，其下高以强；地不足於东南‧其上〼13
者，有馀於下；不足於下者，有馀於上■14

